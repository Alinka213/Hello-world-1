# Hello-world
Фрагмент перекладу

На фото зображений портрет поета та журналіста Еріха Кестнера. Його сфотографували збоку для того, щоб можна було описати повністю та з неймовірною точністю лише ліву частину його обличчя. Насправді в нього густе волосся, але вже можна помітити невеличкі лисини, його волосся пострижене коротко та зачісане назад. Над повіками – густі брови, що відволікають від очей. Ця чорно-біла фотографія не передає колір очей, а також ми не в змозі побачити, які в нього вії: довгі чи короткі. Біля коріння волосся - лоб письменника: високий і з численними поперечними зморшками, вони дають зрозуміти, що ця людина багато думає, а також часто сміється. Вухо на голові звичайне за розміром, але йому бракує яскраво вираженої мочки. Вузькою і трохи зморщеною здається й шия, яку видно лише з лівого боку. Напевно зморшки з’явилися через те, що журналіст повернув і трохи нахилив голову. Ніс з вузькими ніздрями ніби навпіл ділить обличчя. У нижній його частині знаходиться рот, верхня губа якого значно відрізняється від нижньої тим, що вона тонша і ледь помітна. Коли згадують веселі книги Кестнера поширеною є думка, що опущені вниз кутики губ характеризують людину як сумну. Злегка висунуте вперед підборіддя підкреслює контур обличчя, а також особливою є «ямочка». Загалом обличчя виглядає серйозним і зосередженим. Але якщо придивитись уважніше, то можна помітити невеличку посмішку.
